# Ingredienti

## base

* 200gr di biscotti secchi tipo oro saiwa;
* 120gr di burro
* due cucchiai di zucchero

## ripieno

* 200gr di robiola
* 80gr di philadelphia
* 200gr di zucchero
* 500ml di panna per dolci
* una bustina di vanillina
* il succo spremuto di mezzo limone
* 3 uova grandi
* 3 cucchiai di farina
Optionale:
* 2 cucchiaini di amazake per un sapore un po' piu' maltato

Preparazione

per la base:

Tritare finemente i biscotti ed unire lo zucchero. Nel frattempo sciogliere il burro a bagnomaria. Unire quindi il burro fuso ai biscotti tritati e allo zucchero e mescolare bene, poi spargere il composto sulla base della tortiera (quelle rotonde a cerniera con base 28 o 30 cm di diametro vanno bene). Una volta sparsa uniformemente la base, mettere in frigo.

per il ripieno: 

Separare i tuorli dall'albume e tenere a parte l'albume.
Lavorare in una ciotola abbastanza grande i tuorli delle uova insieme allo zucchero, alla robiola ed al philadelphia finché non diventano un composto più o meno uniforme, dopodiché aggiungere la panna liquida, il succo di limone, la vanillina e la farina e mescolare bene finché il composto liquido non diventa uniforme di nuovo. Con la frusta

A parte montare a neve gli albumi e quando sono pronti unirli al resto del composto mescolando delicatamente in un verso solo fino ad amalgamare il tutto.

A questo punto recuperare la base dal frigo, riempire lo stampo con il composto per il ripieno e infilare in forno ventilato a 160° per circa un'ora o un'ora e venti a seconda del vostro forno.
A me la torta piace gialla e non scura sulla superficie, quindi la cuocio ricoprendo lo stampo della torta con un foglio di carta stagnola. 

Una volta cotta, la torta andrà fatta freddare completamente prima di mangiarla e durante il raffreddamento si compatterà un po'.

Per accompagnarla di solito uso dei ribes che contrastano un po' il dolce della torta, ma a molti piace con fragole o cioccolato.

Servita con albana dolce o cagnina, di solito è la morte sua :-P﻿

